%%=========================================
\section[Introduksjon]{Introduksjon}
%%=========================================
\subsection*{Bakgrunn \& Motivasjon}
En vårdag noen år fram i tid våkner du av den sedvanlige alarmen som går av. Sola skinner inn gjennom soveromsvinduet, der persiennene ble hevet automatisk for tredve minutter siden for å gi en mer naturlig oppvåkning. Du tusler ut på badet, der lyset kommer på idet du entrer rommet. Varmen i baderomsgulvet har vært skrudd av gjennom natten, men har stått på i en tilstrekkelig periode før alarmen gikk av for å tilby en behagelig temperatur. Du vrenger av deg nattskjorta og legger den i skittentøyskurven for hvitt tøy. En sensor registrer at denne kurven nå er blitt full og en hvit klesvask blir automatisk igangsatt. Mens du står og steller deg får du lyst på hjemmebakte rundstykker og kaffe til frokost. Ved å ytre noen ord og utføre noen gester mot en liten plate på baderomsveggen får du skrudd på både ovnen og kaffemaskina på kjøkkenet. Vel ute på kjøkkenet finner du fram en oppskrift på rundstykker gjennom en touch-skjerm. Underveis i matlagingen blir det nødvendig å lese videre i oppskriften fra touch-skjermen, men hendene dine er nå tilgrisede med gjæret deig. Heldigvis håndterer også denne enheten enkle gester og du blar deg videre i oppskriften ved å føre hånda fra venstre til høyre over enheten. Etter hvert som ingrediensene du benytter blir fjernet fra kjøleskapet registreres dette. Hjemmet holder en kontinuerlig oversikt over matbeholdningen og hva som må handles inn, basert på regler/ønsker om hvilke varer du alltid vil ha tilgjengelig i hjemmet. Etter frokost forlater du hjemmet, på vei til jobb. Døra låses automatisk bak deg og støvsugerroboten setter i gang med å rengjøre huset mens du er borte. Du får så en notifikasjon på telefonen. En app til hjemmet forteller at ovnen fremdeles står på. Du skrur av ovnen via app-en og fortsetter reisen til jobben.

Jeg forestiller meg at dette kan være et vanlig scenario i mange hjem noen år fram i tid. Teknologien utvikles stadig for å tilby automatiserte løsninger som er energieffektive og enklere å ta i bruk. Det er altså mange områder som kan forenkles og forbedres i hjemmet. Automasjon, energibesparing, hjelp til eldre og funksjonshemmede og enklere interaksjonsmetoder for alle.

{\color{red}Mer motivasjon: hvorfor har jeg valgt å skrive om dette, hva godt kan komme ut av denne typen arbeid, ..}

Jeg vil starte med å definere noen ord og uttrykk for å fjerne ambiguitet og legge et solid grunnlag for den videre diskusjonen. Jeg vil greie ut om fagområdene i detalj i kapittel to.
\newline\newline
\emph{Smarte hjem} brukes i denne oppgaven som et samlebegrep for boliger der man kan programmere og styre miljøet, enhetene og apparatene i boligen. Smarte hjem tilbyr funksjonalitet som fjernstyring, energieffektivisering, økt komfort, økt sikkerhet, automasjon og generelt enklere bruk. Jeg har valgt å bruke "smarte hjem" i stedet for "smarte hus" for å påpeke at diskusjonen omtaler faste oppholdssteder generelt og ikke bare hus. 
\newline\newline
\emph{Interaksjon} er kommunikasjonen med datamaskinen, som i denne sammenhengen styrer hjemmet. Interaksjonen omfatter både instruksene brukeren gir, men også tilbakemeldingen datamaskinen svarer med.
\newline\newline
\emph{Naturlig} interaksjon føles instinktiv, forståelig og enkel i bruk, og gir rimelige resultater.
\newline\newline
\emph{Effektiv} interaksjon er praktisk, hensiktsmessig og gir resultater raskt.
\newline\newline
\emph{Intelligente brukergrensesnitt}. Brukergrensesnitt er programvare som gjør det mulig for en bruker å kommunisere med en datamaskin. De fleste kjenner dette som grafiske grensesnitt som tillater direkte manipulasjon gjennom mus, tastatur eller touch. Intelligente brukergrensesnitt er en nyere generasjon av grensesnitt, med evner som å kunne tilpasse seg ulike brukere dynamisk, forstå konteksten rundt interaksjon og til å tilby hel eller delvis hjelp til å oppnå brukerens mål. Noen intelligente brukergrensesnitt kan også håndtere flere inputkanaler samtidig, såkalt \emph{multimodal} input. Idéen er at multimodal input kan fremme en mer naturlig og effektiv form for interaksjon.

{\color{red}Introduksjon til de tre typene programvare og hvilke som er aktuelle i et smart hjem..}
\citet{levold07} 

%%=========================================
\subsection*{Problemformulering}
Nå som begrepene er definert kan jeg presentere oppgavens problemformulering.
\newline\newline
\emph{Kan intelligente brukergrensesnitt benyttes for å tilby en mer naturlig og effektiv interaksjon i smarte hjem?}

%%=========================================
\subsection*{Bidrag \& Mål}
{\color{red}Hvilke nyheter denne oppgaven bringer.}

Hovedmålene for denne oppgaven er å {\color{red} Målbare mål!}
\begin{enumerate}
\item Utforske maskinlæring for å utvide egenskapene og bruksområdene til enkle sensorer.
\item Eksperimentere med håndtering av samtidig input fra både gester og tale, i kontekst av et smart hjem.
\item Utfordre tradisjonelle grafiske brukergrensesnitt for smarte hjem og foreslå et alternativ som er drevet av kontekst framfor interaksjon.
\end{enumerate}

%%=========================================
\subsection*{Disposisjon}
Kapittel to vil greie ut om bakgrunnsteorien til de ulike fagområdene oppgaven er tilknyttet. I kapittel tre presenteres fire hypoteser rundt brukergrensesnitt i smarte hjem, hvordan disse kan utforskes med eksperimenter og hvordan disse eksperimentene ble implementert. I kapittel fire presenteres resultatene fra disse eksperimentene. Kapittel fem oppsummerer oppgaven med diskusjon, forslag til videre arbeid og konklusjoner.  

%%=========================================
\subsection*{Bemerkning}
Det finnes norske ord og uttrykk for flere av domene denne oppgaven svinger innom, men i mange tilfeller er det vanligere å benytte de engelske uttrykkene. Jeg vil derfor unngå de norske uttrykkene der de sjeldent brukes. En liste over akronymer og forklaringer finnes i Appendix.

I kapitlene som omhandler implementasjon vil jeg prate om maskinvare og programvare fritt og uten forklaringer. Detaljer rundt maskin- og programvare som er benyttet kan finnes under "Ressurser" i Appendix.